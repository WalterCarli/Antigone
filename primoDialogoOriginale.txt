                     ANTIGONE 
                  ANTIGONE e ISMENE.
                  
ANTIGONE  O Ismene, or di' germana mia: de' mali, Onde cagion fu Edípo, alcun ne sai
          Che, viventi ancor noi, non compia Giove? Nulla evvi pur d'obbrobrïoso e turpe,
          Che a' tuoi danni ed a' miei giunto io non vegga. Ed or qual bando è questo che il regnante (Siccome è grido) a' cittadini tutti
          Posto ha testè? N'hai tu contezza? udisti Favellarne? o non sai che a' nostri amici
          De' nimici or commun fatta è la sorte?
          
ISMENE    A me novella, o Antigone, de' nostri
          Nè gioconda nè ria più non pervenne Dacchè perdemmo in un sol giorno estinti Ambo insieme i fratelli. In questa notte L'oste Argiva partì; ma più felice
          Ch'io ne sia quindi, o più infelice, ignoro.
         
ANTIG     Ben me 'l sapea; però qui uscir ti feci, Perchè sola m'ascolti.

ISMENE    E che vuoi dirmi?
          Mostri agitar qualche pensiero in mente.

ANTIG     Che? Non forse Crëonte or di sepolcro Degnato ha l'uno de' fratelli nostri, Escluso l'altro? Ei (com'è voce) il dritto Seguitando, ed il giusto uso di legge, Pose Etéocle sotterra, ombra onorata, Avvïandolo a Dite; e Polinice,
          Il suo misero corpo, a' cittadini Commandò che nessun di terra il copra, Nè lo pianga nessuno; illacrimato, Insepolto si lasci, opimo e caro
          Pasto alla fame de' voraci augelli.
          Questo decreto il buon Crëonte impone Per te, per me, (sì per me pure, io dico); Ed a quei che no 'l sanno, a proclamarlo Altamente or verrà. Nè pena lieve
          Ne va: chi punto il rompe, lapidato
          Dal popolo morrà. Tal delle cose
          È pur lo stato: or mostrerai se nata,
          Qual sei, da grandi, animo hai forte o vile.

ISMENE    Ma, on misera! se a tal sono le cose,
          Che far di ben poss'io?
          
ANTIG     Pensa, e risolvi Se vuoi meco adoprarti.

ISMENE    In qual cimento?
          Che pensi mai?

ANTIG     Di' se compor vuoi mecco
          Sotterra il morto
          
ISMENE    A seppellirlo intendi, quando in Tebe è divieto?

ANTIG     Al fratel mio, E fratel tuo, se tu no 'l vuoi, dar tomba
          Io voglio, sì: non fia che i miei tradisca.
          
ISMENE    Sventurata! e il farai contro al commando Pur di Crëonte?

ANTIG     Ei non può tôrmi a' miei.

ISMENE    Ohimè! Pensa, o sorella, ah pensa il padre
          Come a tutti in mal nome, in odio a tutti
          Ne morì, per le colpe in sè scoperte,
          Con man propria strappati ambo a sè gli occhi. La madre poi (madre e consorte) appesa
          A intorto laccio si troncò la vita;
          Quindi, terza sciagura, in un sol giorno
          Due fratelli, infelici! l'un con l'altro Trucidaronsi insieme. Or noi due sole Restammo: guarda a qual verremo atroce Morte anche noi, se del tiranno osiamo Franger la legge, o soverchiar l'impero.
          E avvisar pur si dee che noi siam donne,
          Non atte a far con uomini contrasto,
          E, soggette a' più forti, è d'uopo a queste Quetarci, e a cose anco più dure. Ond'io Perdon chiedendo degli estinti all'ombre,
          Poi che forza m'astringe, a chi sta in trono Obedirò. Far più che far non puossi,
          Non è consiglio d'assennata mente.
          
ANTIG     Io nè a ciò più t'esorto, e se tu meco
          Adoprarti volessi, or non più grata
          Mi sarìa l'opra tua. Pensa pur, pensa
          Come a te piace: io darò tomba a lui.
          Bello mi fia per tal fatto morire:
          Col fratello diletto, a lui diletta
          Per la santa opra, io giacerò. Più tempo
          Agli estinti piacer deggio che a' vivi;
          Chè laggiù starò sempre. E tu dispregia,
          Se buon ti par, ciò ch'hanno in pregio i numi.
        
ISMENE    Non io ciò sprezzo; ma nulla far posso
          Contro al voler de' cittadini.
          
ANTIG     Arreca Pretesti pure: io sola andrò la tomba Ad apprestar del mio fratello amato.

ISMENE    Ah com'io per te misera pavento!

ANTIG   Non paventar per me: ben la tua sorte Assecurar procura.

ISMENE    Oh, no 'l dicessi
          Tu almen questo proposto ad uom nessuno!
          Tienlo celato; io tacerò.
          
ANTIG     No, parla.
          Più assai sgradita mi sarai, se il taci,
          Che se a tutti il proclami.

ISMENE    Opra ti scalda,
          Che il cuore agghiaccia.
          
ANTIG     Io con tal opra a quelli Piacer so, cui piacere assai mi giova.

ISMENE    Se il pur potrai; ma non possibil cosa Trar brami a fine.

ANTIG     Io ristarommi quando
          Più non potrò.
          
ISMENE    Non si convien da pria Quello agognar, che conseguir non puossi.

ANTIG     In odio a me, se così parli, e in ira All'estinto fratello anco verrai
          Meritamente. Or via, lascia che pena
          Abbia l'insano mio voler: non pena
          Toccar me 'n può, che un bel morir mi tolga.
          
ISMENE    Va', se così pur vuoi; ma forsennata,
          Sappi, ti rende il molto amor de' tuoi.  *(PARTONO)*





